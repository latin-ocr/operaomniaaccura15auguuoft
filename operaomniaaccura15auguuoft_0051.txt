m soANNIS zvmcnwiu, ruer. ix. 41

Apostolus quid intelligamus in ista aqua : « Usque ad ho-
» diernum, inquit, diem, quandiu legitur Moyses, id ip-
» sum velamen super cor eorum positum est ε quod non
η revelatur, quia in Christo evacuatur. Etcum transieris,
» inquit, ad Dominum, auferetur velamen1.»Velamen dicit
adopertionem prophetiae , ut non intelligeretur. Tollitur
velamen , cum transieris ad Dominum : si tollitur insi-
pientia , eum transieris ad Dominum ‚ et quod aqua erat,
vinum tibi fit. Lege libros omnes propheticos , non intel-
lecto Christo, quid tam insipidum et fatuum invenies?
Intellige ihi Christum ‚ non solum sapit quod legis , sed
etiam inebriat ; mutans mentem a corpore, ut praeterita
obliviscens , in ea quae ante sunt extendaris&

lv. Ergo prophetia ab antiquis temporibus, ex quo
prorsus currit ordo nascentium in genere humano, de
Christo non tacuit : sed occultum ibi erat, adhuc enim
erat aqua. Unde probamus quod omnibus temporibus
superioribus usque ad setatem qua Dominus venit ‚pro-
phetia de illo non deluit? ipso Domino dicente. Cum
enim resurrexisset a mortuis, invenit Discipulos dubitan-
tes de ipso quem secuti erant. Viderunt enim eum mor-
tuum, et non speraverunt resurrecturum, et tota spes
eorum concidit. Unde ille latro laudatus, ipso die meruit
esse in paradiso : quia in cruce fixus tunc confessus est
Christum³‚ quando de illo Discipuli dubitaverunt. Ergo
invenit eos nutantes , et quodammodo arguentes se ipsos,
quod in illo redemptionem speraverant. Dolebant tamen
eum sine culpa occisum ‚ quia noverant innocentem. Et
hoc ipsi post resurrectionem dixerunt , cum quosdam eo-
rum tristes invenisset in via: « Tu solus peregrinaris in
» Jerusalem ‚ et nou cognovisti quae facta sunt in illa
» istis diebus? Ille autem dixit eis, Quae Ρ Illi autem di-

¹ 2Cor.1n‚ [4, etc. -— ² Philip. nt, 13. -· 3 Luc. xxm, 43.

