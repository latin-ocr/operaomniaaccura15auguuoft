44 S. Aucus'rrm zmseort

sexta ista aetate manifestatur per Evangelium reformatio
mentis nostrae, secundum imaginem ejus, qui creavit nos 3
et convertitur aqua in vinum , ut jam manifestatum Chris-
tum in Lege et Prophetis sapiamus. Ideo « Erant ibi sex
» hydriae1 , » quas jussit impleri aqua. Sex ergo illae
hydriae ‚ sex {etates significant , quibus non defuit pro-
phetia. Illa ergo tempora sex, quasi articulis distributa
atque distincta, quasi vasa essent inania, nisi a Christo
implerentur. Quid dixi, tempora, quae inaniter curre-
rent, nisi in eis Dominus Jesus praedicaretur? Impletae Ι
sunt prophetise, plenae sunt hydriae ι sed ut aqua in vi-
num convertatur, in illa tota prophetia Christus intel-
ligatur.

VII. Quid est ergo, « Capiebant metretas binas vel
n ternas? » Mysterium nobis maxime ista locutio com³
mendat. Metretas enirn dicit mensuras quasdam, tanquam
si diceret urnas, amphoras , vel si quid hujusmodi. No-
men mensurae est metreta ‚ et a mensura accepit nomen
ista mensura. Μέτρω enim mensuram dicunt Graeci : inde
appellatae metretre. « Capiebant ergo metretas binas vel
>› ternas. » Quid dicimus, fratres? Si ternas tantum di-
ceret, non curreret animus noster nisi ad mysterium Tri-
nitatis. Sed forte nec sic debemus inde cito jam sensum
avertere, quia dixit « Binas vel ternas 2 » quia nominato
Patre et Filio ‚ consequenter et Spiritus sanctus intelli-
gendus est. Spiritus enim sanctus non est Patris tantum—
modo, aut Filii tantummodo Spiritus3 sed Patris et
Filii Spiritus. Scriptum est enim ε « Si quis dilexerit
» mundum, non est Spiritus Patris in illo 2 : » item scrip-
tum est: «Quisquis autem Spiritum Christi non ha-
» bet, hic non est ejus³. n Idem autem Spiritus Patris
et Filii. Nominato itaque Patre ct Filio, intelligitur et

¹ Joan. n, 6, - ² 1 Joan.11,1:⁷›. —- ² Romv vm, 9.

