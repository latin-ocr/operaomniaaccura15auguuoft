m JOANMS nuncianum, macr. xx. ‘211
« Qui potest capere capiat¹.» Qui autem capere non potest,
non mihi adscribat, sed tarditati suae, ct convertat se ad
illum qui cor aperit, ut infundat quod donat. Postremo
et si quisquam propterea non intellexerit, quia non a me
sic dictum est ut dici debuit, ignoscat humanae fragilitati,
et supplicet divinae bonitati. Habemus enim intus magis-
trum Christum. Quidquid per aurem vestram ‚ et os meum
capere non potueritis, in corde vestro ad eum convertimi-
ni , qui et me docet quod loquor, ct vobis quemadmodum
dignatur distribuit. Qui novit quid det et cui det, aderit
petenti, ct aperiet pulsanti. Et si forte non dederit, nemo
se dicat desertum. Forte enim aliquid dare differt, sed
neminem esurientem relinquit. Si enim non dat ad horam ,
exercet quferentem, non contemnit petentem. Videte er-
go ct attendite quid velim dicere, etsi forte non possim.
Catholica fides hoc habet firmata Spiritu Dei in sanctis
ejus , contra omnem haercticam pravitatem , quia Patris et
Filii opera inseparabilia sunt. Quid est quod dixi? Quo-
modo ipse Pater et Filius inseparabiles sunt, sic et opera
Patris et Filii inseparabilia sunt. Quomodo Pater et Filius
inseparabiles sunt? Quia ipse dixit ; « Ego et Pater unum
» sumus ’ἦ » Quia Pater et Filius non sunt duo dii, sed
unus Deus, Verbum et cujus est Verbunr, unus et Uni-
cus , Deus unus Pater et Filius charitate complexi, unus-
que charitatis Spiritus eorum est, ut fiat Trinitas Pater et
Filius et Spiritus sanctus. Non ergo tantum Patris et
i Filii, sed et Spiritus sancti, sicut aequalitas et insepara-
bilitas personarum, ita etiam opera inseparabilia sunt.
Adhuc planius dicam quid sit, opera inseparabilia sunt.
Non dicit catholica fides , quia fecit Deus Pater aliquid ‚ et
fecit Filius aliquid aliud : sed quod fecit Pater, hoc et
Filius fecit, hoc et Spiritus sanctus tecit. Per Vcr-

¹ Matth. xix, 12. —- ² joan. x, 30.
Η.

