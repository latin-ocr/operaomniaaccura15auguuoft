m :omnis ΕνΑΝαειιυΜ, ruer. xxi. 235

in coelum, videntibus Discipulis suis: et vox illis angelica,
« Viri, inquit, Galilaei, quid statis aspicientes iu αε-
» lum? lste qui assumptus est a vobis in coelum ‚ sic veniet
ν quemadmodum vidistis eum euntem in coelum ¹. » Quo—
modo eum videbant ire? In carne , quam tetigerunt, quam
palpaverunt, cujus etiarn cicatrices tangendo probave-
runt, in illo corpore iu quo cum eis intravit et exivit per
quadraginta dies, manifestans se eis in veritate, non in
aliqua falsitate ε non phantasma , non umbra , non spiri-
tus3 sed quemadmodum ipse dixit non fallens, « Palpate,
n et videte , quia spiritus carnem et ossa non habet ‚ sicut
» me videtis habere ². » Est quidem illud jam corpus
dignum coelesti habitatione, non subjacens morti, non
mutabile per aetates. Non enim sicut ad illam aetatem ab
infantia creverat, sic ab aetate quae juventus erat, vergit
in senectutem :manet sicut ascendit, venturus ad eos
quibus antequam veniat, verbum suum voluit praedi-
cari. Sic ergo veniet in forma humana : hanc videbunt et
impii : videbunt et ad dexteram positi, videbunt et ad si—
nistram separati, sicut seriptum est , « Videbunt in quem
» pupugerunt ³. » Si videbunt in quem pupugerunt, cor—
pus ipsum videbunt, quod lancea percusserunt: lancea
non percutitur verbum : hoc ergo impii videre poterunt,
quod et vulnerare potuerunt. Latentem Deum iri corpore
non videbunt : post judicium videbitur ab his qui ad dex-
teram erunt. Hoc est ergo quod ait , « Pater non judicat
» quemquam , sed omne judicium dedit Filio : » quia ma-
nifestus ad judicium veniet Filius, in humano corpore
apparens homiuibus, diceus dextris, « Venite, benedicti
n Patris mei, percipite regnum :dicens sinistris, Ite in
» ignem aeternum, qui paratus est diabolo et angelis ejus ⁴.»

¹ Act. 1, 11. — ² Luc. xxiv, 39. -- 3Joan. xix, 37, et Zach· xn, ιο. -
4 Matth. xxv, 34, etc.

