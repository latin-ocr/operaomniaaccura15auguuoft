948 s. aucus-rtur EPICOSN

n me Christus ¹. » Vita nostra tanquam nostra, id cst, de
voluntate propria nostra , non erit nisi mala, peccatrix,
iniqua : vita vero bona de Deo in nobis est, non a nobis,
a Deo nobis datur, non a nobis. Christus autem in semet-
ipso habet vitam sicut Pater, quia Verbum Dei. Non modo
male vivit, et modo bene vivit : homo autem, modo male,
modo bene. Qui male vivebat, in vita sua erat : qui bene
vivit, ad vitam Christi transiit. Particeps factus vitae, non
eras quod accepisti, et eras qui acciperes : Filius autem
Dei non quasi primo fuit sine vita , et accepit vitam. Si
enim sic illam acciperet, non eam haberet in semetipso.
Quid est enim, « In semetipso? » ut ipsa vita ipse esset.

X. Adbuc aliud planius fortasse dicam. Lucernam
quisque accendit : Exempli gratia, lucerna illa (2) quan-
tum pertinet ad flammulam quae ibi lucet, ignis ille habet
lucem in semetipso : oculi autem tui qui lucerna absente
jacebant et nihil videbant, jam et ipsi habent lucem, sed
non in semetipsis. Proinde si se a lucerna averterint, tene-
brantur ε si se converterint, illuminantur. At vero ille
ignis quandiu est, lucet ι si volueris illi lucem tollere,
simul et ipsum extinguis3 nam sine luce non potest re-
manere. Sed lux Christus inextinguibilis et coaeternus
Patri, semper candens, semper lucens, semper fervens:
nam si non ferveret, numquid diceretur in Psalmo: (ι Nec
» est qui se abscondat a corde ejus 2? » Tu autem in pec-
cato tuo frigidus eras, converteris ut fervescas ε si reces-
seris, frigescis. In peccato tuo tenebrosus eras, converteris
ut illumineris ; si averteris te, obscuraberis. Proinde quia
in te tenebrae eras, cum illuminaberis, non eris lumen,
quamvis sis in lumine. Ait enim Apostolus ε « Fuistis ali-
» quando tenebrae, nunc autem lux in Dominoss. » Cum
dixisset, nunc autem lux ε addidit, in Domino. In te ergo

¹ Gal. n, πο. -—- ² psal, xvm, 7. —- 3 Eplues. v, 8.

