288 s. Aucusnm Bmscom

» eis, Hoc est opus Dei, ut credatis in eum quem misit
» ille¹. » Hoc est ergo manducare « cibum non qui perit,
» sed qui permanet in vitam aeternam. » Ut quid paras
dentes et ventrem? Crede, et manducasti. Discernitur
quidem ab operibus fides, sicut Apostolus dicit, justificari
hominem per fidem sine operibus Legis2 z et sunt opera
quae videntur bona, sine fide Christi : et non sunt bona 3
quia non referuntur ad eum finem ex quo sunt bona:
« Finis enim Legis Christus ad justitiam omni credentiss. »
Ideo noluit discernere ab opere fidem, sed ipsam fidem
dixit esse opus⁴. » Ipsa est enim fides quae per dilectio-
nem operatur. Nec dixit, Hoc est opus vestrum, sed,
« Hoc est opus Dei, ut credatis in eum quem misit
» ille: »ut qui gloriatur, in Domino glorietur5. Quia ergo
invitabat eos ad fidem, illi adhuc quaerebant signa qui-
bus crederent. Vide si non J udaei signa petunt. Dixerunt
ergo ei, « Quod ergo tu facis signum, ut videamus et cre-
.» damus tihi? quid operarisssP υ Parum—ne erat quod
de quinque panibus pasti sunt? Sciebant hoc quidem,
sed huic cibo manna de coelo praeferebant. Dominus autem
Jesus talem se dicebat, ut Moysi praeponeret. Non enim
ausus est Moyses de se dicere, quod daret « cibum non
» qui perit, sed qui permanet in vitam aeternam. » Ali-
quid plus iste promittebat quam Moyses. Per Moysen
quippe promittebatur regnum, et terra ssuens lac et mel,
temporalis pax, abundantia filiorum , salus corporis , et
caetera omnia, temporalia quidem, in figura tamen spiri-
talia : quia veteri homini in vetere Testamento promitte-
bantur. Attendebant ergo promissa per Moysen, et atten-
debant promissa per Christum. Ille plenum ventrem
promittebat in terra, sed cibo qui perit .· iste promittebat

¹ Joan. vr, 29. — 2 Rom. 111, 28. — 3 Id. x, 4. - 4 Galat. v, 6. -
5 1 Cor. 1, 31. --· 6 Joan. vi, 30.

