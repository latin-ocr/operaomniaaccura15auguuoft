324 s. Auons'rtm EI‘ISCOPI

surrexerunt, tenuerunt, ad judicem adduxerunt, et occi-
derunt. Sed quid fecerunt? Quod ait quaedam Scriptura :
« Terra tradita est in manus impii¹ 3 » caro data est in
potestatem Judaeis. Et hoc propterea ‚ ut quasi¹ sacculus
conscinderetur, unde nostrum pretium manaret.
ΙΙΙ. « Erat autem in proximo dies festus Judaeorum
» Sceiiopegia'2. » Quid sit Scenopegia, Scripturas qui lc-
gcrunt, noverunt. Faciebant die festo tabernacula}‚ ad
similitudinem tabernaculorum ‚ in quibus habitaverant
cum ex AEgypto educti peregrinarentur in eremo. Iste
erat dies festus, magna solemnitas. Celebrabant hoc J u-
dzei ‚ velut reminiscentes beneficia Domini, qui occisuri
erant Dominum. Hoc ergo die festo 7 (quia plures erant
dies festi 3 sic enim appellabatur apud Judseos dies festus,
ut non essct dies unus ‚ sed plures z )locuti sunt « fratres
» ejus >› ad Dominum Christum. ‹ae Fratres ejus 3, » sic ac-
cipite, sicut nostis 2 non enim novum est quod auditis.
'Consanguinei virginis Mariae , fratres Domini dicebantur.
Erat enim consuetudinis Scripturarum, appellare fratres
quoslibet consanguineos et cognationis propinquos , et
extra usum nostrum, non quo more nos loquimur. Nam
quis dicat fratres avunculum et filium sororis? Scriptura
tamen etiam hujusmodi cognationes fratres appellat. Nam
Abraham et Lot fratres sunt dicti ‚ cum esset Abraham
patruus Lot4 : et Laban et J acob fratres sunt dicti , cum
esset Laban avunculus Jacob ⁵. Cum ergo auditis fratres
Domini, Mariae cogitate consanguinitatem , non iterum
parientis ullam propaginem. Sicut enim in sepulcro ubi
positum est corpus Domini, 1100. antea nec postea mor-
tuus jacuit : sic uterus Mariae nec antea-nec postea quid-
quam mortale concepit.
¹ ,1111) ax, ¹24. —- ² Joau. vn, 2. ·— 31111ἀ.3,-Ν hoen. xw, 14. ..5 Idl.

xxix, 15.

