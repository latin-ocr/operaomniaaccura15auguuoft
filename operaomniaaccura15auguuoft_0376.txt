364 s. Aucus'nm EPIscom

Spiritu, alii operatio virtutum in eodem Spiritu¹. Multa
enim dantur ad manifestationem, sed tu forsitan eorum
omnium quae dixi nihil habes. Si amas , non nihil habes :
si enim amas unitatem , etiam tibi habet quisque in illa
habet aliquid. Tolle invidiam , et tuum est quod habeo :
tollaminvidiam , et meum est quod. habes. Livor separat,
sanitas jungit. Oculus solus videt in corpore : sed num-
quid soli sibi oculus videt? Et manui videt, et pedi videt, et
caetcris membris videt: non enim si aliquis ictus in pedem
veniat, avertit se oculus iude ut non praecaveat. Rursus
sola manus operatur 111 corpore: scd numquid sibi soli
operatur? Et oculo operatur : nam si ictus aliquis veniens
non eat in manum, sed tautum in faciem , numquid di—
cit manus , Non me moveo, quia non tendit ad me? Sic
pes ambulando omuibus membris militat : membra cae-
tera tacent, et lingua omnibus loquitur. Habemus ergo
Spiritum sanctum, si amamus Ecclesiam z amamus au-
tem, si in ejus compage et charitate consistimus. Nam ipse
Apostolus cum dixisset diversa dona dari diversis homi-
nibus, tanquam officia quorumque membrorum, α Ad-
» huc, inquit, supereminentem viam vobis demonstro 2 : »
et ccepit loqui de charitate. Praeposuit eam linguis homi-
num et Angelorum, praeposuit miraculis fidei, praeposuit
scientiae et prophetiae, praeposuit etiam illi magno operi
misericordiae, quo sua quae possidet distribuit quisque
pauperibus, et· ad extremum pi'aeposuit earn etiam corpo-
ris passioni ; 1113 omnibus tam magnis rebus praeposuit
charitatem. Ipsam habeto, et cuncta habebis 2 quia sine
illa nihil proderit, quidquid habere potueris. Quia vero
ad Spiritum sanctum pertinet charitas de qua loquimur,
( quaestio enim modo in Evangelio de Spiritu sancto re-
tractatur) audi Apostolum dicentem : « Charitas Dei dif-

¹ Cor. xn, 8, etc. -— ² ibid 31.

