m somnus zvmoumu, rme-r. xxxv1. 395

propter nos ‚ et si legerunt, non crediderunt ‚ et ab ho-
minibus inducta, atque falsa esse putaverunt, contenden-
tes Deum tantummodo fuisse Dominum nostrum Chris-
tum , non etiam hominem. Alii sic, alii sic, utrique in
errore.. Catholioa autem sides ex utroque verum tenens
quod tenet, et prmdicans quod credit, et Deum Christum
intellexit, et hominem credidit: utrumque enim scriptum
est, et utrumque verum est. Si Deum tantum dixeris
Christum ‚ medicinam negas qua sanatus es ε si hominem
tantum Christum, potentiam negas qua creatus es. Utrum-
que igitur tene anima fidelis et cor catholicum, utrumque
tene ‚ utrumque crede, utrumque fideliter confitere. Et
Deus Christus est, et homo Christus. Qualis Deus Chris-
tus? aequalis Patri, unum eum Patre. Qualis homo Chris-
tus? de Virgine natus , trahens de homine mortalitatem ‚
non trahens iniquitatem.

111. Isti ergo J udaei videbant hominem ‚ nec intellige-
bant nec credebant Deum : atque inter caetera audistis
jam quemadmodum ei dixerint .- « Tu de te testimoninm
η dicis , testimonium tuum non est verum ¹. ν) Audistis
etiam quid ille responderit, eum hesterno die lectum es-
set, et pro nostris viribus disputatum. Hodie verba ejus
haec lecta sunt ‚ « Vos secundum carnem judicatis.» Ideo,
inquit ‚ mihi dicitis , « Tu de te testimonium dicis ‚ testi-
» monium tuum non est verum ‚ » quia « secundum car-
» nem judicatis2 ‚ » quia Deum non intelligitis, et homi-
nem videtis ‚ et hominem persequendo ‚ Deum latentem
offenditis. Ergo « secundum carnem judicatis. ν) Ideo vo-
bis arrogans videor ‚ quia ego de me testimonium perhi-
beo. Omnis enim homo quando de se vult perhibere tes-
timonium laudabile, arrogans et superbus videtur. Ideo
scriptum est : « Non te laudet os tuum ‚ sed laudet te os

¹ Joan. vm, 13. — ²1bid. 15.

