426 8. Anaua-un numm

liberat. Ideo et Dominus non ait, Nisi ceperitis quia ego
sum ε sed quod poterant dixit, « Nisi credideritis quia
» ego sum , moriemini in peccatis vestris1. »

XI. Et illi semper terrena sapientes et semper secun-
dum carnem audientes et respondentes, quid ei dixerunt?
« Tu quis es? » Non enim cum dixisti, « Nisi credide-
» ritis. quia ego sum, » addidisti quid esses. Quis es, ut
credamus? Et ille, « Principium. » Ecce quod est esse.
Principium mutari non potest : principium in se manet,
et innovat omnia : principium est, cui dictum est : « Tu ·
» autem idem ipse. es , et anni tui non deficient 2. Princi—
» pium , ait, quia et loquor vobis. n Principium me cre·-
dite ‚ ne moriamini in peccatis vestris. Tanquam enim in
eo quod dixerunt, « Tu quis cs , » nihil aliud dixerint,
quam Quid te esse credimus ε respondit, α Principium , »
id est, Principium me credite. In gracco namque eloquio
discernitur, quod non potest. in latino. Apud Graecos
enim foeminini generis est principium , sicut apud nos lex
generis foeminini est, quae apud illos est masculini .· sicut
sapientia ‘et apud nos et apud illos generis foeminini est.
Consuetudo locutionis ideo per diversas linguas variat
genera vocabulorum, quia in ipsis rebus non invenis se-
xum. Non enim sapientia vere foemina est, cum Christus
sit Dei sapientia, et Christus appelletur genere masculino, ’
sapientia foeminina Cum ergo dicerent Judaei, « Tu quis
» es : n ille qui sciebat esse. ibi quosdam credituros, et
ideo dixisse, « Tu quis es , » ut scirent quid illum credere
deberent, respondit, « Principium: »non tanquam dice-
ret, Principium suum, sed tanquam diceret, Principium
nie credite. Quod in sermone graeco, ut dixi, evidenter
apparet, ubi foeminini generis est principium. Velut si
vellet dicere se esse veritatem, et dicentibus Tu quis es,

¹ Joan. vm, 25. — ² Psal. ci, 28. —- 3 1 Cor. 1, 24.

