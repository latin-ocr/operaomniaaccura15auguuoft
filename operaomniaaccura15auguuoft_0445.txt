ιΝ JOANNIS ΕνΛΝοΕωυΜ, Timor. xxxix. 47³3

tulit. Quid item pulcher ct pulchritudo? Plus ost pulchri-
tudo quam pulcher z pulchritudo enim facit pulchrum, non
pulcher facit pulchritudinem. Castus'ct castitas P uastitas
plane plus est quam castus. Si· enim castitas non essct,
undo esset iste castus ‚ non haberet : si autem nolucrit
esse castus ‚ castitas integra perseverat. Si ergo plus pie-
tas quam pius ‚ plus pulchritudo quam pulcher ‚ plus
castitas quam castus3 numquid dicturi sumus plus veritas
quam verax? Si hoc dixerimus, Filium incipiemus dicere
Patre majorem. Ait enim apertissimcipse Dominus: « Ego
n sum via, et veritas, et vita ¹. » Ergo si Filius veritas :
Pater quid ‚ nisi quod ait ipsa veritas, « Qui me misit,
» verax est? » Filius veritas, Pater verax : quid plus sit
quaero, sed aequalitatem invenio. verax enim Pater non
ab ea veritate verax est cujus partem cepit, sed quam
totam genuit.

VIII. Video planius esse dicendum. Et certe ne vos diu
teneam, hodie huc usque tractetur: cum finiero quod volo
dicere, adjuvante Deo, sermo claudatur. Hoc ideo dixi,
ut intentos vos facerem. Omnis anima quoniam res est
mutabilis, et quamvis magna creatura, tamen creatura3
quamvis corpore melior, tamen facta : omnis ergo anima
quoniam mutabilis *est ‚ hoc est modo credit, modo non
credit, modo vult, modo non vult3 modo adultera est,
modo easta 3 modo bona, modo niala3 mutabilis est : Deus
autem hoc est quod est z ideo proprium nomen sibi tenuit,
« Ego sum qui sum‘2. n Hoc et Filius, dicendo, «Nisi
η credideritis quia ego sum3. » Ad hoc pertinet, et « Tu
n quis es? Principium⁴. » Deus igitur incommutabilis
est, anima mutabilis. Quando capit anima ex Deo unde
sit bona , participando fit bona :quomodo tuus oculus
participando videt. Nam lumine subtracto non videt,

¹ Joan. xiv, 6. — ² Exod. 111, 14. —- 3 Joan. vni, 24. — 4 Ibid. 25.
cxxii. 28

