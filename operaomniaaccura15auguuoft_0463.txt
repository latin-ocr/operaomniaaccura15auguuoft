m somnus EVANGEleM, Timc‘r. xm. 451
liberare potest, qui venit sine peccato, ct factus cst sacri-
ficium pro peccato. Audistis enim cum Apostolus legere-
tur: « Pro Christo , inquit, legatione fungimur, tanquam
n Deo exhortante per nos, obsecramus pro Cliristo¹z »
id est, tanquam vos Christus obsecret. Quid? reconciliari
Deo. Si exhortatur ct obsecrat Apostolus ut reconciliemur
Deo, inimici eramus De0. Nemo enim reconciliatur nisi cx
inimicitiis. Inimicos autem nos non natura , sed peccata
feceruut. Unde inimici illius , inde servi peccati. Non ha-
bet Deus liberos inimicos, necesse est servi sint ε et servi
remanebunt, nisi ab illo liberentur, cui peccando inimici
esse voluerunt. Obsecramus ergo, inquit, pro Christo,
reconciliari Deo. Quomodo autem reconciliamur, nisi sol-
vatur quod inter nos et ipsum separat? Ait cnim per Pro-
phetam: non gravavit aurem nc audiat, sed peccata vestra
separant inter vos et Deum ². Quia ergo non reconcilia-
mur nisi ablato quod in medio est , et posito quod in me-
dio sit. Est enim medium separans, sed contra est media-
tor reconcilians: medium separans est peccatum, mediator
reconcilians est Dominus J esus Christus z unus enim Deus,
et unus mediator Dei et hominum, homo Christus J esus 3.
Ut ergo tollatur maceria separans quod est peccatum, ve-
nit ille mediator, et factus est sacrificium sacerdos ipse.
Et quia sacrificium factus est pro peccato, offerens se
ipsum in holocaustum in cruce passionis suae, sequitur
Apostolus et dicit, cum dixisset: « Obsecramus pro Christo
» reconciliari Deo ⁴ z » quasi diceremus , quomodo pote-
rimus reconciliari'? « Eum , inquit, id est, ipsum Chris-
» tum , qui non noverat peccatum , peccatum pro nobis
u fecit, ut nos simusjustitia Dei in ipso ⁵. » Eum ipsum,
inquit, Christum Deum , qui non noverat peccatum. Ve-

¹ 1 Cor. v, 20. — ²Isai.1.1x, 1, 2. — 3 1 Tim. 11, 5. — 4 2 Cor. v, 20.

— ⁵ Ibid. 21.
29.

