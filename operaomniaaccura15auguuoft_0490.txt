478 s. Aueus'rim EPIscom

Quis videt? quis gustat? Quos oeulos habet homo ‚ ut vi-
deat quando moritur? Quando veniendo mors ipsos ocu-
los claudit ne aliquid videant : quomodo dieitur « non
» videbit mortem? » Item quo palato ‚ quibus faucibus
mors gustatur, ut quid sapiat dignoscatur? Quando totum
sensum tollit, quid in palato remanebit? Sed « videbit »
dictum est, et « gustabit » pro eo quod est experietur.

XI. Haec Dominus ‚ parum est si dicam , morituris ‚ lo-
quebatur moriturus ·. quia et Domini exitus mortis , sicut
loquitur Psalmus¹. Cum ergo et morituris loqueretur ‚ et
moriturus loqueretur ‚ quid sibi vult quod ait: « Qui ser-
» monem meum servaverit, mortem non videbit in aeter-
» num z » nisi quia videbat Dominus aliam mortem, de
qua nos liberare venerat, mortem secundam, mortem
aeternam, mortem gehennarum, mortem damnationis cum
diabolo et angelis ej us‘? Ipsa est vera mors z nam ista mi-
* gratio est. Quid est ista mors? Relictio corporis, depositio
sarcinae gravis : sed si alia sarcina non portetur ‚ qua ho-
mo in gehennas praecipitetur. De ipsa ergo morte Domi-
nus dixit : « Mortem non videbit in aeternum ‚ qui ser-
» monem meum servaverit. ›>

XII. Non expavescamus istam mortem ‚ sed illam timea-
mus.Quod est autem gravius, multi perverse timendo istam,
inciderunt in illam. Dictum est aliquibus, Adorate idola,
quod si non feceritis, interficiemini : aut quemadmodum ille
Nabuchodonosor dixit: « Si non feceritis ‚ mittemini in
» caminum ignis ardenti32. »Multi timuerunt et adora-
verunt, nolentes mori mortui sunt : timendo mortem quae
non evaditur ‚ inciderunt in mortem quam evadere feli-
citer possent, si istam quae non evaditur infeliciter non
timerent. Natus es, homo, moriturus es. Qua ibis ‚ ut
non moriaris? quid facies ut non moriaris? Ut Dominus tuus

¹ Psal. mvn, 21. -·- ² Dan. ιιι, 15.

