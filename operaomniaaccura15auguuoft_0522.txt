510 s. AUGUSTINI Enscom

estet ostiarius. In bonis ergo ostium est, ostiarius, pastor
et oves : in malis fures et latrones ‚ mercenaaii , lupus.

ΙΙ. Ostium Dominum Christum accipimus, pastorem
ipsum :ostiarium quem? Haec enim duo ipse exposuit,
ostiarium nobis reliquit quaerendum. Et quid ait de os-
tiario? « Huic, inquit, ostiarius aperit1. » Cui aperit?
pastori. Quid aperit pastori? Ostium. Et quis est ipsum
ostium? Ipse pastor. Numquid si Dominus Christus non
exposuisset, non ipse dixisset, « Ego sum pastor » et « Ego
» sum ostium, » auderet quisquam nostrum dicere quod
ipse Christus sit et pastor et ostium? Si enirn diceret,
« Ego sum pastor, » et non diceret, «Ego sum ostium ε »
quaesituri eramus quid esset ostium, et forte aliud pu-
tantes ante ostium remansuri. Gratia illius et misericordia
nobis exposuit pastorem , se ipsum dixit3 exposuit os-
tium, se ipsum dixit : ostiarium quaerendum nobis reli-
quit, Quem nos dicturi sumus ostiarium? Quemlibet in-
venerimus , cavendum est ne major existimetur quam
ipsum ostium : quia ostiarius in domibus hominum ma-
j0r est ostio. Ostiarius enim ostio, non ostium praepo-
nitur ostiari03 quia ostiarius ostium, non ostium custodit
ostiarium. Non audeo dicere aliquem ostio majorem, au-
divi enim jam quid sit ostium : non me latet, non sum
dimissus conjecturae meae, non mihi humana est relaxata
suspicio, Deus dixit, veritas dixit, mutari non potest quod
immutabilis dixit.

ΙΙΙ. Dicam ergo in hujus profunditate quaetionis quid
mihi videatur: eligat unusquisque quod placet3 pie tamen
sentiat, sicuti scriptum est : « Sentite de Domino in bo-
» nitate , et in simplicitate cordis quaerite illlum2. » Os·
tiarium forte ipsum Dominum debemus accipere. Multo
sunt enim inter ‘se diversa in rebus humanis pastor et os·-

¹ Joan. x, 3. —- ² Sap. 1, 1.

